### Käyttöohjeet

Pelin aluksi käyttäjä valitsee haluamansa määrän pelaajia väliltä 2-5, valitsee itselleen sopivan nimen ja painaa nappia "Aloita peli".

Kun käyttäjä on aloittanut pelin haluamallansa määrällä pelaajia, hän päätyy pelinäkymään, jossa näkyy pelin tilanne. Pelaaja voi pelata eteenpäin yhden vuoron painamalla "Pelaa vuoro"-nappia. Tämän painaminen ponnauttaa näytölle siirtopaneelin, josta pelaajan täytyy valita, minkä siirron haluaa kohdistaa ja kehen. Valittuaan siirron ja kohteen hän painaa nappia, jossa lukee "Tee siirto!".  Siirto ei välttämättä onnistu, sillä vastustaja voi epäillä sitä, onko pelaajalla todella se kortti, jonka hän tarvitsisi siirron tehdäkseen. Toisaalta vastustaja voi myös käyttää jotain omista korteistaan siirron estämiseen. Jos vastustaja yrittää torjua pelaajan siirron omalla kortillaan, pelaaja voi puolestaan epäillä, onko vastustajalla se kortti, jonka tämä väittää itsellään olevan. Epäilemistä ei kannata tehdä täysin perusteetta, sillä väärin mennyt epäily johtaa yhden kortin menettämiseen.

Kun pelaaja on tehnyt siirron, pelin tilannetta seuraava komponentti ikkunassa päivittyy. Tämän jälkeen "Pelaa vuoro"-napin painaminen saa vastustajat pelaamaan oman vuoronsa, kunnes on taas pelaajan vuoro. Pelaaja voi halutessaan epäillä tai torjua vastustajan siirron. Tässä tilantessa näytölle tulee uusi tilanteesta infoava ikkuna.

Peli jatkuu vuoro kerrallaan, kunnes pelaajia on jäljellä enää yksi. Viimeisenä jäljelle jäänyt pelaaja on voittaja. Voittajasta ilmoitetaan erikseen kun näin tapahtuu.

Säännöt lyhyesti:

1. Osanottajia 2-5
2. Jokaisella osanottajalla 2 korttia kädessään.
3. Pelin alussa pelaajilla on 2 rahaa kädessään.
4. Kortit eivät aluksi näy muille, mutta vastustajien siirtojen myötä ne voivat paljastua.
5. Pelin korttipakassa on yhteensä 12 korttia.
6. Kortteja on yhteensä 4 eri tyyppiä:
..1. Kreivitär
..2. Herttua
..3. Kapteeni
..4. Salamurhaaja
7. Jokaisella vuorolla joku tekee siirron. Siirrot ja niihin tarvittavat kortit sekä kortit joilla ne on mahdollista torjua on esitetty seuraavassa taulukossa:
Siirto | Kuvaus | Tarvittava kortti | Torjuva kortti
Perustulo | Ota 1 raha pankista | - | -
Ulkomaanapu | Ota 2 rahaa pankista | - | Herttua
Vallankumous | Maksa 7 rahaa ja tuhoa vastustajan kortti | - | -
Verotus | Ota 3 rahaa pankista | Herttua | - 
Assassinointi | Maksa 3 rahaa ja tuhoa vastustajan kortti | Salamurhaaja | Kreivitär
Varastaminen | Ota 2 rahaa toiselta pelaajalta | Kapteeni | Kapteeni
8. Oman kätensä sisällöstä voi valehdella. Siirtoja voi torjua tai epäillä. Torjuntoja voi epäillä. Epäilijä väittää, että siirron tai torjunnan tekijällä ei ole sitä korttia, minkä tämä väittää omistavansa. Jos epäilee väärin, menettää yhden kortin.
9. Pelin häviää, jos menettää molemmat korttinsa.
